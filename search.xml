<?xml version="1.0" encoding="utf-8"?>
<search>
  <entry>
    <title><![CDATA[岳阳楼记]]></title>
    <url>%2Fpost%2F617cfb1f.html</url>
    <content type="text"><![CDATA[庆历四年春，滕子京谪（封建王朝官吏降职或远调）守巴陵郡。越（及，到）明年，政通人和，百废具（同“俱”全，皆）兴。乃重修岳阳楼，增其旧制，刻唐贤今人诗赋于其上。属（同“嘱”）予作文以记之。 予观夫巴陵胜状（好风景），在洞庭一湖。衔远山，吞长江，浩浩汤汤（水波浩荡的样子），横（广远）无际（边）涯；朝晖（日光）夕阴，气象万千。此则岳阳楼之大观也。前人之述备矣。然则北通巫峡，南极（尽）潇湘，迁客骚人，多会于此，览物之情，得无异乎？ 若夫霪雨（连绵不断的雨）霏霏，连月不开（放晴），阴风怒号，浊浪排空（冲向天空）；日星隐耀，山岳潜形；商旅不行，樯倾楫摧；薄（迫近）暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。 至若春和景（日光）明，波澜不惊，上下天光，一碧万顷；沙鸥翔集，锦鳞（美丽的鱼）游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把（持）酒临风，其喜洋洋者矣。 嗟夫！予尝（曾经）求（探求）古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎。噫！微（没有）斯人，吾谁与归（归依？ 时六年九月十五日。]]></content>
      <categories>
        <category>文言文</category>
      </categories>
      <tags>
        <tag>文言文</tag>
      </tags>
  </entry>
</search>
